<sample>
<h1>卷第二  玉石三品</h1>

<h2>上品</h2>

<h3>玉屑</h3>
<p>味甘，平，無毒。主除胃中熱、喘息、煩滿，止渴，屑如麻豆服之。久服輕身長年。生藍田，采無時。<sm>惡鹿角。</sm></p>
<p><sm>此云玉屑，亦是以玉為屑，非應別一種物也。《仙經》服榖玉，有擣如米粒，乃以苦酒輩<a>﹝一﹞</a>，消令如泥，亦有合為漿者。凡服玉，皆不得用已成器物，及塚中玉璞也。好玉出藍田，及南陽徐善亭部界中，日南、盧容水中，外國於闐、疎勒諸處皆善。《仙方》名玉為玄真，潔白如豬膏，叩之鳴者，是真也。其比類甚多相似，宜精別之。所以燕石入笥<a>﹝二﹞，</a>卞氏長號也。（《新修》三頁，《大觀》卷三），《政和》八一頁）</sm></p>
<h4>注</h4><fn>﹝一﹞輩 《綱目》作「浸」。</fn>
<fn>﹝二﹞笥  玄《大觀》作「筒」。</fn>
<h3><k>玉泉</k></h3>  <p><k>味  甘，平，</k>無毒。<k>主治<a>﹝一﹞</a>五<a>﹝二﹞</a>藏百病，柔<a>﹝三﹞</a>筋強骨，安魂魄<a>﹝四﹞</a>，長肌肉，益氣<a>﹝五﹞，</a></k>利血脉<a>﹝六﹞，</a>治婦人帶下十二病，除氣癃，明耳目<a>﹝七﹞</a>。<k>久服耐寒暑，不飢渴，不老神仙<a>﹝八﹞，</a></k>輕身長年。<k>人臨死服五斤，死<a>﹝九﹞</a>三年色不變。一名玉札<a>﹝十﹞</a>。生</k>藍田<k>山谷。</k>采無時<a>﹝十一﹞</a>。<sm>畏欸冬花。</sm></p>
<pb o="一二七"/><rh>本草經集注  卷第二  玉石三品</rh>    

</sample>
